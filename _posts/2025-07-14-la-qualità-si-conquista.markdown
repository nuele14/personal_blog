---
layout: post
title: "La qualità si conquista"
date: 2025-07-14 18:00:00 +0200
categories: nuele14
---
## Perchè?


Quale sono i motivi che mi spingono a riversare in rete pensieri?...soprattutto in un blog nel 2025? Essenzialmente la volontà di non venire soggiogati dalla pigrizia, dal non essere più in grado di scrivere, di riflettere e di generare pensieri complessi ma allo stesso tempo facili da digerire.
Trovare la propria identità nella scrittura non sarà un processo rapido e semplice, ma vorrei condividerlo con qualcuno, sperando di poter resituire quello che attraverso uno schermo ho imparato.

## Ma tu chi sei?

"Perfetto un altro esaltato che crede di essere uno scrittore" potrebbe essere il vostro primo pensiero...e avete totalmente ragione. Sono un ingengere informatico, ormai non più tanto giovane, che da tempo sente la necessità di scrivere. Sono consapevole di essere Pippa, infatti non credo di essere in grado di tenere uno stile di scrittura accattivante (cioè, son passato in questo paragrafo da una pomposa 3° persona ad un flusso di coscenza...). E questo a me non interessa.

## Giusto un paio di regole

Un po' come un dichiarazione (non richiesta) mi metto qualche regola:
- nessun supporto di AI generativa: si fa tutto alla vecchia maniera e mi aspetto che molte di quello che finirà qua dentro sarà ricco di errori e refusi, ma sarà mio al 100%
- mi posso correggere: nessuna vergogna nel tornare indietro e modificare parole e pensieri
- trasparenza: le modifiche saranno motivate

## Quindi cosa ci sarà

Non mi è ben chiaro, credo che scriverò di cose che mi appassionano (di cui mi reputo abbastanza competente da affrontare una conversazione matura).
"E quindi questo post?" Serviva il primo post, e questo vuole essere il mio HelloWord. Come scena iniziale di un inizio non è la migliore, ma non sempre sono così. Per il momento son contento.